Украї́нська Вікіпе́дія — україномовний розділ Вікіпедії, багатомовного інтернет-проєкту зі створення інтернет-енциклопедії на базі вікісайту, яку може редагувати кожний охочий користувач Інтернету.

На цей час кількість статей української Вікіпедії становить 1 372 191. За цим показником вона перебуває на 14-му місці серед усіх мовних розділів, на 10-му місці серед європейських Вікіпедій та на 3-му місці серед Вікіпедій слов'янськими мовами.